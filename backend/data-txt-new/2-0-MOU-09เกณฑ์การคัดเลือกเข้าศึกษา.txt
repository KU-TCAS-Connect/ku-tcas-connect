โครงการความร่วมมือในการสร้างเครือข่ายทางการศึกษากับมหาวิทยาลัยเกษตรศาสตร์

ประจำปีการศึกษา 2568 (TCAS รอบที่ 2 โควตา)

9. เกณฑ์การคัดเลือกเข้าศึกษา

คณะกรรมการฯ จะพิจารณาคัดเลือกตามขั้นตอน ดังต่อไปนี้

9.1 การสมัคร Online และการชำระเงินค่าสมัคร

การสมัครจะสมบูรณ์ก็ต่อเมื่อผู้สมัครได้สมัครผ่านระบบ online ทาง https://admission.ku.ac.th
พร้อมแนบไฟล์รูปถ่ายและเอกสารประกอบการสมัคร และชำระเงินค่าสมัครตามช่องทางที่กำหนด มิเช่นนั้นจะถือว่า
การสมัครนั้นเป็นโมฆะ และมหาวิทยาลัยเกษตรศาสตร์จะไม่คืนเงินค่าสมัครไม่ว่ากรณีใด ๆ ทั้งสิ้น

9.2 วิธีการพิจารณาคัดเลือก

คณะกรรมการฯ จะตรวจสอบคุณสมบัติทั้วไป และคุณสมบัติเฉพาะของผู้สมัคร ดังนี้

9.2.1 ผลการเรียนเฉลี่ยสะสม (GPAX) 5 ภาคเรียน และจำนวนหน่วยกิตของกลุ่มสาระการเรียนรู้
ตามที่กำหนด
9.2.2 ผลคะแนนสอบวิชา TGAT TPAT A-Level ประจำปีการศึกษา 2568 ตามที่สาขาวิชากำหนด
9.2.3 ประวัติผลงาน (Portfolio) หรือเอกสารแสดงความสามารถพิเศษ หรือรายละเอียดอื่น ๆ
ตามที่สาขาวิชากำหนด

9.2.4 การสอบสัมภาษณ์ เกณฑ์ผ่าน/ไม่ผ่าน หรือตามที่สาขาวิชากำหนด

การนำคะแนนสอบ TGAT/TPAT และ A-Level มาเป็นเกณฑ์ในการพิจารณาคัดเลือก ผู้สมัครต้องสมัคร
สอบกับสมาคมการประชุมอธิการบดีแห่งประเทศไทย (ทปอ.) ภายในวันที่ทปอ. กำหนด ดูรายละเอียดการสมัคร

วัน เวลา และสถานที่สอบได้ที่ http://www.mytcas.com โดยเลือกสอบรายวิชา ที่สาขาวิชากำหนดให้ครบถ้วน

สำหรับผู้ที่สอบไม่ครบทุกรายวิชาตามความต้องการของสาขาวิชา จะไม่ได้รับการพิจารณาในสาขาวิชานั้น ๆ

มหาวิทยาลัยเกษตรศาสตร์จะประสานงานในการขอรับผลคะแนนสอบของผู้สมัครจาก ทปอ. มาประมวลผลคะแนน

ผู้สมัครไม่ต้องยืนผลคะแนนสอบมายังมหาวิทยาลัยเกษตรศาสตร์

9.3 การประกาศรายซือผู้มีสิทธิสอบสัมภาษณ์
ผู้ที่ผ่านการตรวจสอบคุณสมบัติของผู้สมัครตามเกณฑ์ จะได้รับการประกาศรายชื่อเป็นผู้มีสิทธิสอบสัมภาษณ์
โดยประกาศรายชื่อ ในวันที่ 22 เมษายน พ.ศ. 2568 ทาง https://admission.ku.ac.th โดยการ login เข้าระบบ

รายบุคคล ซึงรายละเอียดจะแจ้งให้ทราบในวันประกาศรายชื่ออีกครั้ง

9.4 Interview

ผู้ผ่านการคัดเลือกต้องเข้าสอบสัมภาษณ์ ในวันที่ 25 - 26 เมษายน พ.ศ. 2568 (เวลา สถานที่และวิธีการ
จะประกาศให้ทราบอีกครั้ง) เกณฑ์การสอบสัมภาษณ์ ผ่าน/ไม่ผ่าน หรือตามเกณฑ์ที่สาขาวิชากำหนด ทั้งนี้ ผู้ไม่มา
สอบสัมภาษณ์ถือว่าสละสิทธิ์ และให้ถือเป็นที่สุดกระบวนการคัดเลือก มหาวิทยาลัยจะไม่เรียกผู้ผ่านการคัดเลือก
ในลำดับสำรองที่เหลือมารายงานตัวเพิ่มเติมไม่ว่ากรณีใด ๆ ทั้งสิ้น

9.5 การประกาศรายชื่อผู้ผ่านการสอบสัมภาษณ์

มหาวิทยาลัยเกษตรศาสตร์ประกาศรายชื่อผู้ผ่านการสอบสัมภาษณ์ภายในวันที่ 28 เมษายน พ.ศ. 2568
ทาง https://admission.ku.ac.th โดยการ login เข้าระบบรายบุคคล พร้อมแจ้งรายละเอียดการยืนยันสิทธิเข้าศึกษา

9.6 การยืนยันสิทธิ์เข้าศึกษา

ผู้ผ่านการสอบสัมภาษณ์ ต้องดำเนินการยืนยันสิทธิ์ในระบบ TCAS ในวันที่ 2 - 3 พฤษภาคม พ.ศ. 2568
ทาง http://www.mytcas.com ตามขั้นตอนที่ ทปอ. กำหนด จึงจะได้รับการประกาศรายชื่อเป็นผู้มีสิทธิ์เข้าศึกษา
ในมหาวิทยาลัยเกษตรศาสตร์

9.7 การประกาศรายชื่อผู้ยืนยันสิทธิ์เข้าศึกษา

ผู้ยืนยันสิทธิ์เข้าศึกษาผ่านระบบ TCAS (รอบที่ 2) ตามขั้นตอนที่ ทปอ. กำหนด จะได้รับการประกาศรายชื่อ
ผู้มีสิทธิ์เข้าศึกษาในมหาวิทยาลัยเกษตรศาสตร์ โดยจะประกาศในวันที่ 7 พฤษภาคม พ.ศ. 2568 เวลา 13.00 น.
