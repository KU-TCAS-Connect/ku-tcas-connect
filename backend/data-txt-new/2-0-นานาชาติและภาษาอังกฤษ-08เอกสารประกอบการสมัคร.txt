โครงการหลักสูตรนานาชาติและหลักสูตรภาษาอังกฤษ มหาวิทยาลัยเกษตรศาสตร์ ประจำปีการศึกษา 2568
(TCAS รอบที่ 2)

8. เอกสารประกอบการสมัคร

8.1 รูปถ่ายดิจิทัลของผู้สมัคร เป็นรูปเดียว หน้าตรง ไม่สวมหมวกและแว่นตาดำ สวมชุดนักเรียนสุภาพ

- พื้นหลัง สีขาวหรือสีฟ้า ขนาด 1.5x2 นิ้ว ถ่ายไว้ไม่เกิน 6 เดือน และไม่ถูกปรับแต่งทางดิจิทัล มีขนาดของใบหน้า ประมาณ 80% ของพื้นที่รูป เป็นไฟล์นามสกุล .pdf ขนาดความกว้าง 180-500 พิกเซล และความสูง 200-600 พิกเซล ขนาดของไฟล์ไม่เกิน 240 KB

8.2 สำเนาบัตรประจำตัวประชาชนด้านหน้าที่มีรูปของผู้สมัคร (ใช้เฉพาะด้านหน้า) บนกระดาษขนาด A4 ผู้สมัครลงลายมือชื่อ-ชื่อสกุลรับรองสำเนาถูกต้อง แล้วสแกนเป็นไฟล์นามสกุล pdf ขนาดภาพเท่ากับ A4 ขนาดไฟล์ ไม่เกิน 2 MB

8.3 สำเนาระเบียนแสดงผลการเรียน (ปพ.1) ชั้นมัธยมศึกษาตอนปลาย รวม 5 ภาคเรียน ตามที่สาขาวิชา กำหนด ที่โรงเรียนออกให้พร้อมมีตราประทับของโรงเรียน บนกระดาษขนาด A4 แล้วสแกนเป็นไฟล์นามสกุล .pdf รวม 1 ไฟล์ (กรณีมี 2 หน้า ให้สแกนทั้งด้านหน้าและด้านหลัง) ขนาดภาพเท่ากับ A4 ขนาดไฟล์ไม่เกิน 2 MB

8.4 กรณีที่ชื่อหรือชื่อสกุลของผู้สมัคร ตามบัตรประจำตัวประชาชนไม่ตรงกับสำเนาระเบียนแสดงผลการ เรียน ให้ถ่ายเอกสารหลักฐานการเปลี่ยนชื่อหรือชื่อสกุล บนกระดาษขนาด A4 แล้วสแกนเป็นไฟล์นามสกุล pdf ขนาดภาพเท่ากับ A4 ขนาดไฟล์ไม่เกิน 2 MB

8.5 ใบรายงานผลคะแนนทดสอบมาตรฐานสากล ผลคะแนนทดสอบความถนัดต่างๆ ประวัติผลงาน (Portfolio) ตามที่สาขาวิชากำหนด ความยาวไม่เกิน 10 หน้ากระดาษ A4 แล้วสแกนเป็นไฟล์นามสกุล .pdf หรือ jpg หรือเอกสารการสมัครตามที่สาขาวิชากำหนด
    
การสมัครจะเสร็จสิ้นสมบูรณ์ก็ต่อเมื่อผู้สมัครได้สมัครผ่านระบบ online และชำระเงินค่าสมัคร ผ่านช่องทางที่กำหนดเรียบร้อยแล้วเท่านั้น ในกรณีที่ชำระเงินช้าหรือไม่เป็นไปตามช่องทางที่กำหนด มหาวิทยาลัยเกษตรศาสตร์จะไม่คืนเงินค่าสมัครไม่ว่ากรณีใดๆ ทั้งสิน
