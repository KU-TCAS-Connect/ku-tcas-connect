โครงการรับผู้มีความสามารถทางกีฬาเข้าศึกษาในมหาวิทยาลัยเกษตรศาสตร์ โดยวิธีพิเศษ

ประจำปีการศึกษา 2568 (TCAS รอบที่ 2 โควตา)

6. กำหนดการรับสมัครและการชำระเงินค่าสมัคร
6.1 การรับสมัครและการชำระเงิน
6.1.1 รับสมัครวันที่ 14 กุมภาพันธ์ - 13 มีนาคม พ.ศ. 2568 ผ่านระบบ online
ที่ https://admission.ku.ac.th
เปิดระบบรับสมัครวันที่ 14 กุมภาพันธ์ พ.ศ. 2568 เวลา 09.00 น.
ปิดระบบรับสมัครวันที่ 13 มีนาคม พ.ศ. 2568 เวลา 18.00 น.
6.1.2 ชำระเงินค่าสมัครวันที่ 14 กุมภาพันธ์ - 13 มีนาคม พ.ศ. 2568 (ภายในเวลา 22.00 น.)
โดยชำระได้ 3 ช่องทาง ได้แก่
1) ผ่านเคาน์เตอร์ธนาคารกรุงเทพ (Bill Payment) ได้ทุกสาขาทั่วประเทศ
2) ผ่านระบบ Counter Service ได้ทุกสาขาทั่วประเทศ
3) ชำระด้วย QR Code ผ่านทาง QR Code Banking App ได้ทุกธนาคาร
6.2 อัตราค่าธรรมเนียมการสมัคร
ค่าสมัครคนละ 500 บาท (ไม่รวมค่าธรรมเนียมการชำระเงิน)

6.3 การรับสมัคร

ผู้สมัครต้องลงทะเบียนเข้าใช้งานตามคู่มือระบบ TCAS68 สำหรับผู้สมัคร ของ ทปอ. โดยตรวจสอบ

ข้อมูลพื้นฐานของตนเองและตรวจสอบสถานะของตนเองที่ได้ดำเนินการในขั้นตอนต่าง ๆ ว่าระบบได้ดำเนินการเรียบร้อยตามที่ต้องการแล้ว ให้ดำเนินการตามระบบรับสมัครบุคคลเข้าศึกษาในมหาวิทยาลัยเกษตรศาสตร์ตามขั้นตอนดังนี้

6.3.1 ศึกษารายละเอียดในประกาศรับสมัครฯ (โปรดศึกษาข้อมูลด้วยตนเองเพื่อประโยชน์ของผู้สมัคร)

6.3.2 ลงทะเบียนการใช้งาน สร้างบัญชีและรหัสผ่านของผู้สมัคร โดยกรอกข้อมูลการสมัครผ่านระบบรับสมัคร online ที่ https://admission.ku.ac.th ตามที่กำหนด (โปรดบันทึกข้อมูลการสมัครด้วยตนเองและตรวจสอบรายละเอียดข้อมูลต่าง ๆ ให้ถูกต้อง)

6.3.3 พิมพ์ (Print) ใบสมัครที่บันทึกข้อมูลในระบบรับสมัคร โดยเรียบร้อยแล้ว พร้อมลงลายมือชื่อผู้สมัคร และชำระเงินค่าสมัครตามที่กำหนด

6.3.4 การสมัครจะสมบูรณ์ต่อเมื่อได้ชำระเงินค่าสมัครตามวันที่กำหนด หากไม่ได้ดำเนินการชำระเงินภายในวันเวลาที่กำหนด จะถือว่าการบันทึกข้อมูลการสมัครในระบบ online นั้นเป็นโมฆะ

6.3.5 การเปลี่ยนแปลงสาขาวิชาที่สมัครภายหลังจากที่ได้ชำระเงินค่าสมัครแล้ว ผู้สมัครสามารถเปลี่ยนแปลงได้ โดยไม่ต้องชำระเงินค่าสมัครใหม่ ทั้งนี้ ต้องดำเนินการให้เสร็จสิ้นก่อนจะส่งใบสมัครและเอกสารประกอบการสมัครไปที่มหาวิทยาลัยเกษตรศาสตร์ และต้องไม่เกินวันสุดท้ายของการรับสมัครในระบบรับสมัคร online (วันที่ 13 มีนาคม พ.ศ. 2568) โดยมหาวิทยาลัยจะถือข้อมูลการสมัครครั้งสุดท้ายเป็นข้อมูลในการประมวลผล

6.3.6 ผู้สมัครตรวจสอบสถานะการชำระเงินได้หลังจากชำระเงินค่าสมัครแล้ว 1 วัน (ไม่นับรวมวันชำระเงินค่าสมัครในวันหยุดทำการหรือวันหยุดนักขัตฤกษ์) ตั้งแต่เวลา 13.00 น. เป็นต้นไป โดยการ login ผ่านระบบรับสมัคร online ที่ https://admission.ku.ac.th

6.3.7 ผู้สมัครนำใบสมัครที่พิมพ์ (Print) จากระบบรับสมัคร online พร้อมแนบเอกสารประกอบการสมัคร (ตามข้อ 7) ส่งตามวัน เวลาและสถานที่ที่กำหนด

การสมัครจะเสร็จสมบูรณ์ก็ต่อเมื่อ ผู้สมัครได้สมัครผ่านระบบ Online ชำระเงินค่าสมัครผ่านช่องทางที่กำหนด และมหาวิทยาลัยได้รับเอกสารประกอบการสมัครแล้วเท่านั้น มหาวิทยาลัยเกษตรศาสตร์จะไม่คืนเงินค่าสมัครไม่ว่ากรณีใด ๆ ทั้งสิ้น
