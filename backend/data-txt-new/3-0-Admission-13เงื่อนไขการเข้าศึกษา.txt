รับสมัครและการคัดเลือกบุคคลเข้าศึกษาต่อระดับปริญญาตรี มหาวิทยาลัยเกษตรศาสตร์

ประจำปีการศึกษา 2568 ผ่านระบบ TCAS รอบที่ 3 (Admission)

13. เงื่อนไขการเข้าศึกษา

13.1 ผู้มีสิทธิ์เข้าศึกษาและมีสิทธิ์เป็นนิสิตของมหาวิทยาลัยเกษตรศาสตร์ ต้องเป็นผู้สำเร็จการศึกษาตาม
หลักสูตรมัธยมศึกษาตอนปลายหรือเทียบเท่า และหากตรวจสอบพบว่า ผู้มีสิทธิ์เข้าศึกษาไม่สำเร็จการศึกษาตามที่
กำหนด หรือมีคุณสมบัติไม่ครบถ้วนตามที่กำหนด มหาวิทยาลัยเกษตรศาสตร์ จะถือว่าการมีสิทธิ์เข้าศึกษานั้นเป็น
โมฆะ และขอสงวนสิทธิ์ในการคืนเงินค่าสมัคร และเงินค่าธรรมเนียมการศึกษาในทุกกรณี

13.2 ผู้มีสิทธิ์เข้าศึกษาในมหาวิทยาลัยเกษตรศาสตร์แล้ว หากมหาวิทยาลัยเกษตรศาสตร์ ตรวจสอบพบว่า
ผู้ใดปลอม ใช้ หรืออ้างเอกสารปลอมในการสมัคร หรือการคัดเลือก หรือการรายงานตัวยืนยันการเข้าศึกษา จะถูก
เพิกถอนสิทธิ์ในการเข้าศึกษาในมหาวิทยาลัยเกษตรศาสตร์ และดำเนินคดีตามกฎหมายอาญาต่อไป

13.3 หากตรวจสอบแล้วพบว่า ผู้มีสิทธิ์เข้าศึกษาในมหาวิทยาลัยเกษตรศาสตร์ยืนยันสิทธิ์การเข้าศึกษา
มากกว่า 1 สาขาวิชา จะถูกระงับสิทธิ์ในการเข้าศึกษาในระบบ TCAS ของมหาวิทยาลัยเกษตรศาสตร์ โดยมิต้อง
บอกกล่าวหรือ แจ้งให้ทราบล่วงหน้า

13.4 การย้ายคณะของนิสิตที่เข้าศึกษาในโครงการนี้ ให้เป็นไปตามข้อบังคับมหาวิทยาลัยเกษตรศาสตร์ว่า
ด้วยการศึกษาระดับปริญญาตรี มหาวิทยาลัยเกษตรศาสตร์ พุทธศักราช 2566 และโดยความเห็นชอบของ

อธิการบดีเป็นรายกรณี